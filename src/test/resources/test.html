<ul class="nav nav-tabs">
    <li class="active">
    <li><a href="#1" data-toggle="tab">1</a></li>
    <li><a href="#2" data-toggle="tab">2</a></li>
    <li><a href="#3" data-toggle="tab">3</a></li>
</ul><p><p></p>
<div class="tab-pane active" id="1">
    Živa bića su izgrađena od organskih spojeva koji sadrže ugljik. Nazivamo ih organske ili biološke molekule. Naziv
    organske molekule potječe od toga što se u prošlosti smatralo da ti spojevi mogu nastati samo u živom organizmu.
    Organske molekule su građene od različitoga broja istih ili sličnih podjedinica pa tako razlikujemo molekule s
    jednom podjedinicom – monomere, dvije do deset podjedinica – oligomere i s više od deset podjedinica – polimere. Ova
    sposobnost polimerizacije vrlo je važna za žive organizme. Najprije ona olakšava izgradnju velikih molekula. Naime,
    stanica ima informaciju kako sintetizirati osnovne jedinice i kako ih udružiti u veće molekule. Ako je potreban neki
    drugi tip molekule samo treba promijeniti informaciju o udruživanju dok se osnovne jedinice sintetiziraju na isti
    način. Npr. u stanicama za sintezu celuloze koristi se jedan način vezivanja molekula glukoze dok se za sintezu
    škroba koristi drugi. Pri tome je mehanizam nastajanja glukoze isti.
    <hr>
</div><p></p>
<div class="tab-pane" id="2">
    Polimerizacija bioloških molekula također omogućuje stanici održavanje relativno jednostavnog metabolizma koji
    proizvodi nekoliko tipova osnovnih jedinica i koji se u osnovi ne mijenja bez obzira na potrebe stanice. Npr. dok
    biljka raste aminokiseline se ugrađuju u proteine neophodne za rast stabljike i listova. Nakon određenoga vremena
    iste aminokiseline koriste se za sintezu proteina koji su potrebni za cvijetanje. Opisani način sinteze bioloških
    molekula omogućuje recikliranje, pa kada neki polimer više nije potreban razgrađuje se do sastavnih dijelova koji se
    mogu upotrijebiti za sintezu drugih polimera. Tako stanice čuvaju energiju koja je već utrošena pri sintezi
    monomera. Sinteza polimera, također omogućuje da različite stanice, odnosno različiti dijelovi organizma uspješnije
    rade zajedno. Npr. pri razvoju mladoga embrija u sjemenci okolna tkiva ga opskrbljuju jednostavnim šećerima,
    aminokiselinama i lipidima.
    <hr>
</div>Stoga embrio može vrlo brzo sintetizirati složene molekule koje su mu potrebne. Kada bi do embria dolazile samo hranjive tvari (kisik, ugljik, dušik, fosfor i dr.) njegov razvoj bi tekao mnogo sporije. U prirodi se nalazi veliki broj organskih molekula zahvaljujući građi atoma ugljika koji ostvaruje čvrste kovalentne veze s drugim atomima. Organske molekule dijelimo u četiri velike skupine:</p>
<p>1. <strong>ugljikohidrati</strong> <br>2. <strong>proteini</strong> <br>3. <strong>lipidi</strong> <br>4. <strong>nukleinske</strong>
    <strong>kiseline</strong>. <br><br>Te molekule često grade različite trodimenzionalne strukture (lanci, spirale,
    prsteni) o čemu ovise njihove značajke. Organske molekule imaju različite funkcionalne skupine vezane za ugljikove
    atome (metilnu, karboksilnu, aldehidnu, ketonsku, fosfatnu, amino i dr.). One određuju mnoga svojstva tih molekula.
    Velike molekule mogu imati više različitih skupina što im omogućuje da npr. istovremeno imaju svojstva kiselina i
    alkohola, kiselina i baza, topljivosti u lipidima u jednom području molekule i topljivosti u vodi u drugom.</p>
